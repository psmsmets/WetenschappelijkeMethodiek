# Zoekmachines en databanken {#sec-tool-zoekmachines} 

Een goed literatuuronderzoek begint met weten waar en hoe je moet zoeken. 
Zoekmachines en databanken zijn hierbij onmisbare hulpmiddelen. 
Ze verschillen echter sterk in doel en inhoud.
Met een gewone zoekmachine zoals Google vind je snel informatie, maar de betrouwbaarheid en wetenschappelijke waarde zijn wisselend.
Daarom zijn er ook gespecialiseerde databanken die zich richten op wetenschappelijke publicaties, zoals *PubMed*, *arXiv* of *Google Scholar*.

Het is belangrijk om te beseffen dat geen enkele zoekmachine volledig is. 
Een doordachte aanpak combineert verschillende bronnen:

- gebruik algemene zoekmachines om een breed beeld te krijgen,
- raadpleeg wetenschappelijke databanken om betrouwbare en diepgaande literatuur te vinden.

Zo leer je niet enkel informatie op te sporen, maar ook kritisch te beoordelen welke bronnen geschikt zijn voor je onderzoeksvraag.

Het doel is steeds: snel relevante en betrouwbare literatuur selecteren die je onderzoek ondersteunt.


## Zoekmachines vs. AI-systemen

Een belangrijk onderscheid is dat zoekmachines en databanken werken met bestaande bronnen:
ze doorzoeken en indexeren teksten, en tonen jou links naar documenten die al gepubliceerd zijn.

AI-systemen zoals ChatGPT doen iets anders:
ze genereren nieuwe tekst op basis van patronen die geleerd zijn uit trainingsdata.
Daarbij wordt geen database doorzocht, maar wordt een waarschijnlijk antwoord samengesteld woord voor woord.

- **Zoekmachine/databank:** verwijst je door naar originele bronnen.  
- **AI:** produceert direct een antwoord, maar geeft niet automatisch de bron weer en kan soms onnauwkeurigheden bevatten.  

Voor wetenschappelijk werk blijft het dus cruciaal om zelf de originele literatuur op te zoeken en te raadplegen, ook al kan AI handig zijn om zoektermen te bedenken of een overzicht te maken.


## Zoekmachines

Zoekmachines zijn onmisbaar geworden in ons dagelijks leven, zowel voor studie als voor persoonlijk gebruik. Ze helpen ons om in seconden relevante informatie te vinden in een overvloed aan online data. Maar hoe weten ze precies welke resultaten ze moeten tonen? En hoe blijven ze up-to-date met het steeds veranderende internet? 

### Hoe werken zoekmachines?

Onderstaand schema legt de drie kernstappen uit die elke zoekmachine doorloopt: *crawlen*, *indexeren* en *ranken*. Begrijpen hoe dit proces werkt, is essentieel om effectiever te kunnen zoeken en kritisch te blijven ten opzichte van de resultaten die je krijgt.

1. **Crawlen (verzamelen)**
   - Webcrawlers (spiders) scannen continu het internet via links.
   - Ze analyseren tekst, afbeeldingen, video’s en metadata (titels, beschrijvingen).

2. **Indexeren (organiseren)**
   - Verzamelde data wordt opgeslagen in een database (de *index*).
   - Pagina’s worden georganiseerd op trefwoorden, structuur en relevantie.

3. **Ranken (sorteren)**
   - Bij een zoekopdracht selecteert de zoekmachine de meest relevante resultaten.
   - Algoritmes bepalen de volgorde op basis van:
     - Relevantie (aansluiting op de zoekterm).
     - Autoriteit (betrouwbaarheid, bv. via backlinks).
     - Gebruikerservaring (snelheid, mobielvriendelijkheid).

### Financiering en SEO

De meeste zoekmachines (zoals Google en Bing) zijn gratis voor gebruikers, maar worden gefinancierd via *advertenties*. Bedrijven betalen om bovenaan in de resultaten te verschijnen (bv. "Gesponsorde links"), naast de organische zoekresultaten.

Daarnaast speelt *SEO (Search Engine Optimization)* een cruciale rol. Website-eigenaars passen hun content en techniek aan om hoger in de zoekresultaten (*ranking*) te verschijnen. Dit omvat:

- **Technische optimalisatie:** snelheid, mobiele compatibiliteit.
- **Contentkwaliteit:** relevante, goed gestructureerde informatie.
- **Backlinks:** links van andere betrouwbare sites.

### Verschillende zoekmachines

Er bestaan meer zoekmachines dan alleen Google. Elk heeft eigen kenmerken, zoals privacyfocus (DuckDuckGo) of duurzaamheid (Ecosia). Enkele bekende opties:

|  Zoekmachine      | Link                          |
|-------------------|-------------------------------|
| Bing              | [bing.com](https://www.bing.com) |
| DuckDuckGo        | [duckduckgo.com](https://duckduckgo.com) |
| Google            | [google.com](https://www.google.com) |
| Ecosia            | [ecosia.org](https://www.ecosia.org) |
| Yahoo             | [yahoo.com](https://www.yahoo.com) |
: Verschillende zoekmachines. {#tbl-zoekmachines"}

## Zoekstrategie

Effectief zoeken op internet vereist enkele belangrijke vaardigheden en strategieën. 
Hier is een stapsgewijze uitleg over hoe je dit kunt doen:

1.  Bepaal je zoekopdracht
    : Begin met het duidelijk formuleren van wat je precies zoekt. Bedenk welke trefwoorden of zoektermen relevant zijn voor je vraag of onderwerp.
1.  Gebruik relevante zoekwoorden
    : Kies zoekwoorden die nauw verband houden met je onderwerp. Denk aan synoniemen en alternatieve termen die anderen mogelijk gebruiken.
1.  Gebruik aanhalingstekens
    : Als je een exacte zin of woordgroep wilt vinden, plaats je deze tussen aanhalingstekens. Bijvoorbeeld, "klimaatveranderingseffecten".
1.  Gebruik operatoren
    : Maak gebruik van logische operatoren `AND`, `OR`, en `NOT` om je zoekopdracht te verfijnen:

    i)  **AND:** Geeft resultaten weer die alle opgegeven zoekwoorden bevatten. 
        Bijvoorbeeld, `duurzame energie AND zonne-energie`.

    i)  **OR:** Geeft resultaten weer die een van de opgegeven zoekwoorden bevatten. 
        Bijvoorbeeld, `fietsen OR wandelen`.

    i)  **NOT:** Uitsluitingsoperator. Geeft resultaten weer die het eerste zoekwoord bevatten maar niet het tweede. Opgelet, de `NOT`-operator is vervangen bij Google door enkel het `-` teken. Bijvoorbeeld, `honden -katten`.

1.   Filter de zoekresultaten
     : Gebruik de filters en hulpmiddelen die de zoekmachine biedt om de resultaten te verfijnen op basis van type (bv. afbeeldingen, video's, nieuws), datum, locatie, enzovoort.
1.  Controleer de bron
    : Bekijk de bronnen zorgvuldig voordat je ze als betrouwbaar beschouwt. Controleer de auteur, publicatiedatum, bronorganisatie en eventuele vermelding van bronnen.
1.  Doe meerdere zoekopdrachten
    : Soms moet je meerdere zoekopdrachten uitvoeren om verschillende perspectieven en bronnen te vinden. Experimenteer met verschillende zoektermen en filters. Beperk je ook niet tot eenzelfde zoekmachine. 
1.  Lees kritisch
    : Als je informatie hebt gevonden, lees deze kritisch en vergelijk deze met andere bronnen om de nauwkeurigheid te verifiëren.
1.  Houd notities bij
    : Maak aantekeningen van relevante informatie en de bronnen die je hebt geraadpleegd. Dit is handig als je later verwijzingen moet geven of meer wilt weten over het onderwerp.
1.  Wees geduldig
    : Effectief zoeken kan soms tijd kosten. Neem de tijd om grondig en zorgvuldig te zoeken om de meest waardevolle informatie te vinden.

Door deze stappen te volgen, kun je je zoekvaardigheden op internet verbeteren en betrouwbare, relevante informatie vinden voor je doeleinden.

::: {.hidden}
Bronnen:
<https://zapier.com/blog/advanced-google-search-tricks/#translate-words>
:::


### Zoeksyntaxis

Zoekmachines zoals [Bing](https://bing.com), [DuckDuckGo](https://duckduckgo.com) en [Google](https://google.be) hebben geavanceerde zoeksyntaxis die je kunt gebruiken om je zoekopdrachten nog te verfijnen [@duckduckgo_syntax; @google_search; @microsoft_search].

| Voorbeeld | Resultaat |
|-----------|-----------|
|`katten honden` | Resultaten over katten of honden |
| `"katten en honden"` | Resultaten voor exacte term `"katten en honden"`. |
| `~"katten en honden"` | Experimentele syntax: meer resultaten die semantisch lijken op `"katten en honden"`, zoals `"katten & honden"` en `"honden en katten"` naast `"katten en honden"`. |
| `katten -honden` | Minder honden in resultaten |
| `katten +honden` | Meer honden in resultaten |
| `katten bestandstype:pdf` | PDF's over katten. Ondersteunde bestandstypen: pdf, doc(x), xls(x), ppt(x), html |
| `honden site:example.com` | Pagina's over honden van example.com |
| `katten -site:example.com` | Pagina's over katten, uitgezonderd example.com |
| `intitle:honden` | Pagina titel bevat het woord `"honden"`. |
| `inurl:katten` | Pagina-URL bevat het woord `"katten"`. |
: Syntaxis voor geavanceerd zoeken. Opgelet, niet alle functionaliteit werkt (even goed) bij elke zoekmachine. {#tbl-zoeksyntax tbl-colwidths="[40,60]" .hover}

Als er een geavanceerde syntaxis is gebruikt in een query en er geen resultaten zijn gevonden, worden er gerelateerde resultaten getoond.

### Berekeningen uitvoeren

Zoek het niet te ver. 
Je kan de zoekmachines ook inschakelen om snelle berekeningen uit te voeren.

Voer een vergelijking in de zoekbalk, bv. [`288/4`](https://www.google.com/search?hl=nl&q=288%2F4), en de zoekmachine toont het antwoord bij de zoeksuggesties.
Google heeft zelfs geavanceerde rekenmachines die grafieken kunnen maken van functies, bv. [`2x+cos(3x)+sin(x)*cos(7x)+sin(x)`](https://www.google.com/search?hl=nl&q=2x%2Bcos%283x%29%2Bsin%28x%29*cos%287x%29%2Bsin%28x%29), 
of meetkundige problemen kunnen oplossen zoals de oppervlakte van een cirkel berekenen: [`area of circle with radius of 4`](https://www.google.com/search?hl=nl&q=area+of+circle+with+radius+of+4).
De probleemstelling moet wel in het Engels opgegeven worden.

### Eenheden omzetten

Als je vergeten bent hoe je nu juist weer snelheid omzetten kan dit niet enkel opzoeken, maar ineens laten uitrekenen door de zoekmachine.
Zoek naar de conversie met deze formule: `[waarde van eerste eenheid] to [tweede eenheid]`.

Je kan bij Google ook de eenhedenconverter oproepen door te zoeken naar [`unit converter`](https://www.google.com/search?hl=nl&q=unit+converter).
Vervolgens kun je met behulp van het keuzemenu volgende omzettingen maken: 

### Valuta omrekenen

Je kan de zoekmachine ook valuta laten omrekenen door op bovenstaande manier te zoeken, bv. [`100 EUR to USD`](https://www.google.com/search?hl=nl&q=100%20EUR%20to%20USD) (100 Euro naar Amerikaanse Dollar).
Je kan zelf omzetten naar cryptovaluta zoals Bitcoin, Bitcoin Cash, Ethereum en Litecoin. 
Roep bij Google de valuta omvormer op door te zoeken naar [`currency converter`](https://www.google.com/search?hl=nl&q=currency+converter).

### De tijd voor waar ook ter wereld

Als je de huidige tijd voor een andere stad wilt weten, zoek dan in Google naar `time in [stad]`. 
En als je het tijdsverschil wilt weten tussen waar je woont en ergens anders, zoek dan naar de `time from [stad] to [stad]`. 
Je bent wel beperkt tot de grotere steden. 

### Zonsopgang

Krijg de tijd waarop de zon in jouw omgeving opkomt of ondergaat door `sunrise` of `sunset` in te voeren in de zoekbalk. 
Je kan ook een plaatsnaam aan je zoekopdracht toevoegen om de zonsopgangs- en zonsondergangstijden voor een andere stad te krijgen.


### Een timer of stopwatch

Moet je een timer instellen om een ei zacht te koken? 
Zoek dan naar [`timer for 4 minutes 30 seconds`](https://www.google.com/search?hl=nl&q=timer+for+4+minutes+30+seconds).
Je kan ook [`stopwatch`](https://www.google.com/search?hl=nl&q=stopwatch) invoeren om een chronometer te laten lopen.


### Je IP adres

Zoek naar [`what's my IP address`](https://www.google.com/search?hl=nl&q=what%27s%20my%20IP%20address) om je publiek *Internet Procotol* of kortweg IP-adres weer te geven.


## Wetenschappelijke zoekmachines en databanken

::: {.hidden}
https://paperpile.com/g/academic-search-engines/
:::

Naast de drie bovenstaande zoekmachines bestaan er ook meer gespecialiseerde zoekmachines en databanken voor wetenschappelijke literatuur. 
Hieronder vind je een selectie van relevante multidisciplinaire wetenschappelijke databanken en zoekmachines die vrij toegankelijk zijn.

| Service | Omschrijving |
|---------|--------------|
| [arXiv](https://arxiv.org) | Een gratis distributieservice en een open-access archief voor wetenschappelijke artikelen op het gebied van natuurkunde, wiskunde, computerwetenschappen, kwantitatieve biologie, kwantitatieve financiën, statistiek, elektrotechniek en systeemwetenschappen, en economie. |
| [BASE](https://www.base-search.net) | Een van 's werelds meest volumineuze zoekmachines, speciaal voor academische webbronnen. |
| [Cadmus](https://cadmus.eui.eu) | Een databank met de onderzoekspublicaties van the European University Institute. |
| [CiteSeerX](https://citeseerx.ist.psu.edu) | CiteSeerX is een openbare zoekmachine en digitale bibliotheek voor wetenschappelijke en academische papers, voornamelijk op het gebied van computer- en informatiewetenschappen. |
| [CORE](https://core.ac.uk) | Core is een databank met 's werelds grootste verzameling van open access onderzoekspapers, door het verzamelen en indexeren van onderzoek uit repositories en tijdschriften. |
| [DOAJ](http://www.doaj.org/) | Directory of Open Access Journals (DOAJ) is een bestand van de Universiteit van Lund (Zweden) en biedt toegang tot wetenschappelijke full text Open Access tijdschriften in diverse vakgebieden. Alle tijdschriften die in DOAJ zijn opgenomen, voldoen aan een aantal selectiecriteria in verband met de wetenschappelijke kwaliteit van hun inhoud. |
| [Google books](https://books.google.be) | Zoek in 's werelds meest uitgebreide index van full-text boeken. |
| [Google scholar](https://scholar.google.be/) | Google scholar is een zoekmachine die onderzoekers helpt bij het zoeken naar wetenschappelijke informatie. Vult Scirus aan. |
| [OpenAIRE Nederland](https://netherlands.openaire.eu)[^1] | Al het Nederlandse onderzoek op één plek. Vervangt _Narcis_, de voormalige databank met de wetenschappelijke publicaties en onderzoeksresultaten van alle Nederlandse universiteiten. |
| [PASCAL](https://www.inist.fr/?PASCAL-73&lang=en) | PASCAL is een wetenschappelijke bibliografische database die wordt onderhouden door INIST (CNRS). PASCAL omvat de belangrijkste wetenschappelijke literatuur op het gebied van wetenschap, technologie en geneeskunde met een speciale nadruk op Europese literatuur. |
| [PubMed Central](https://www.ncbi.nlm.nih.gov/pmc/) | PubMed Central (PMC) is een gratis digitaal archief dat full-text wetenschappelijke artikelen archiveert die zijn gepubliceerd in biomedische en biowetenschappelijke tijdschriften. |
| [RefSeek](https://www.refseek.com) | RefSeek is een webzoekmachine voor studenten en onderzoekers met als doel academische informatie gemakkelijk toegankelijk te maken voor iedereen zonder de informatie-overload van een algemene zoekmachine. RefSeek vergroot de zichtbaarheid van academische informatie en interessante ideeën die vaak verloren gaan in een wirwar van gesponsorde links en commerciële resultaten. |
| [Science.gov](http://science.gov) | Science.gov biedt gebruikers toegang tot federale wetenschappelijke informatie, inclusief onderzoeks- en ontwikkelingsresultaten. |
| [Semantic Scholar](https://www.semanticscholar.org) | Semantic Scholar is een gratis, AI-ondersteunde onderzoekstool voor wetenschappelijke literatuur |
: Zoekmachines en databanken voor wetenschap. {#tbl-zoekmachines-databanken tbl-colwidths="[25,75]" .striped .hover}

[^1]: OpenAIRE wordt uitgebreid naar bijna alle landen van de Europese Unie: <https://openaire.eu>.


## Wanneer gebruik je wat?

| Zoekmachine | Sterktes | Zwaktes | Beste voor |
| ----------- | -------- | ------- | ---------- |
| **Google** | Snelle | relevante resultaten | Privacy-issues | gefilterde bubble | Algemeen zoeken, nieuws |
| **DuckDuckGo** | Privacy-vriendelijk, geen tracking | Minder gepersonaliseerd | Anoniem zoeken, objectieve info |
| **Bing** |Goede integratie met Microsoft | Minder populair, minder resultaten | Bedrijfsgerelateerd zoeken |
| **Google Scholar** | Wetenschappelijke artikelen | Complexe taal, niet alle artikelen gratis | Onderzoek, studies |
| **arXiv** | Open-access wetenschappelijke preprints | Niet peer-reviewed | Onderzoek, studies |
: Vergelijking Zoekmachines. {#tbl-vergelijking-zoekmachines tbl-colwidths="[25,25,25,25]" .striped .hover}
