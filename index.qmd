# Voorwoord {.unnumbered}

Het boek *Wetenschappelijke Methodiek* is een levend document dat gedurende het schooljaar regelmatig wordt bijgewerkt.
De eerste versie verscheen op **1 juli 2023**, terwijl de hierboven genoemde datum de meest recente update weergeeft.
Het hele proces is terug te volgen op [GitHub](https://github.com/psmsmets/WetenschappelijkeMethodiek).

Dit boek is vooral het resultaat van een gezamenlijke inspanning.
Een belangrijke bron van inspiratie en ondersteuning was de bundel *Onderzoekscompetenties – Het begin van een lange carrière* (2014) van ASO Spijker, waaraan verschillende (oud-)collega’s hebben bijgedragen.
Ik wil hen hiervoor hartelijk bedanken voor hun schitterende werk en de mogelijkheid om delen daarvan in dit verhaal te integreren.
Sommige fragmenten zullen je bekend voorkomen, andere heb ik volledig naar mijn eigen inzicht herschreven.

Het verhaal over wetenschappelijke methodiek is verrijkt met twaalf jaar eigen onderzoekservaring, vastgelegd in rapporten, artikelen, boeken, posters en presentaties.
Want onderzoek draait vooral om **kennis door ervaring** – door zelf aan de slag te gaan.
Dit boek helpt je op weg en biedt een praktische kijk op wetenschappelijk onderzoek.
Verwacht niet alleen kennis en tips, maar ook concrete adviezen: wat werkt wel, en vooral, wat werkt niet?

Daarnaast zetten we zoveel mogelijk digitale hulpmiddelen in om je te ondersteunen.
Toch blijft het hoofddoel eenvoudig: **zelf wetenschappelijk onderzoek doen**.

::: {.hidden}

## Conventies gebruikt in dit boek

In dit boek worden de volgende typografische conventies gebruikt:


*Cursief*
: Geeft nieuwe termen, URL's, e-mailadressen, bestandsnamen en bestandsextensies aan.


`Constante breedte`
: Gebruikt voor programmalijsten en binnen paragrafen om te verwijzen naar programma-elementen zoals namen van variabelen of functies, databases, gegevenstypes, omgevingsvariabelen, verklaringen en sleutelwoorden.


**`Constante breedte vet`**
: Toont commando's of andere tekst die de gebruiker letterlijk moet typen.


*`<Constante breedte cursief>`*
: Tekst die moet worden vervangen door waarden die de gebruiker opgeeft of door waarden die door de context worden bepaald.


::: {.callout-tip}
Dit element geeft een tip of suggestie aan.
:::

::: {.callout-note}
Dit element duidt op een algemene opmerking.
:::

::: {.callout-caution}
Dit element geeft een waarschuwing of voorzichtigheid aan.
:::


## Dankbetuigingen

Dit werk is een resultaat van meerdere handen.

:::
