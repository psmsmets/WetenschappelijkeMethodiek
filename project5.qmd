# Jaar 1: Portfolio {.unnumbered}

#### Welkom bij je portfolio voor Wetenschappelijke Methodiek.

Dit portfolio is meer dan een verzameling opdrachten, het is je persoonlijke leer- en groeitraject als jonge wetenschapper. Hierin documenteer je niet alleen resultaten, maar ook je proces: hoe je denkt, onderzoekt, bijstuurt en reflecteert.

#### Waarom dit portfolio?

In _Wetenschappelijke Methodiek_ leer je de bouwstenen van degelijk onderzoek: van bronnen zoeken tot presenteren.
Dit portfolio helpt je om:

*   Stapsgewijs de onderzoekscompetenties eigen te maken (zie [Doelen](intro.html#doelen)).
*   Actief te leren door te doen: elke module voegt een nieuw hoofdstuk toe aan je portfolio.
*   Feedback te integreren en je werkwijze te versterken – want wetenschap is een cyclisch proces.

#### Hoe werkt het?

1.  Structuur
    : Het portfolio volgt de fasen uit het [jaarplan](intro.html#planning). Elke module (bv. zoekstrategieën, bronnenkritiek) wordt een hoofdstuk, onderverdeeld in opdrachten.

2.  Inhoud per opdracht
    : Je antwoorden/resultaten (bv. een literatuurzoekopdracht).
    Je reflectie: Wat ging goed? Wat zou je volgende keer anders doen?
    Feedback van docenten of medestudenten (en hoe je die verwerkt).

3.  Groei
    : Je portfolio evolueert van een verzameling losse opdrachten (jaar 1) naar een geïntegreerd onderzoeksproject (jaar 2).

::: {.callout-note title="Portfolio structuur" collapse="true"}
Structuur van het portfolio

1. **Titelblad**
    - Naam, vak, jaar

2. **Inleiding** (max. ½ pagina)
    - Korte beschrijving van het vak
    - Persoonlijke focuspunten (bv. "Ik wil leren hoe ik bronnen kritisch beoordeel")

3. **Modulen** (per onderwerp)
    - **Opdrachten**: Antwoorden/resultaten in duidelijke subkopjes
    - **Reflectie**: 3-5 zinnen per opdracht (zie _reflectievragen_ per opdracht)
    - **Feedback**: Opmerkingen van de leerkracht + je acties

4. **Slotreflectie** (max. 1 pagina)
    - Wat heb je geleerd?
    - Welke vaardigheid neem je mee naar jaar 2?
:::

::: {.callout-note title="Portfolio documentinstellingen" collapse="true"}
Documentinstellingen voor je portfolio

- **Bestandsnaam**: Gebruik een duidelijke naam, bijvoorbeeld:
    ``Portfolio_WetenschappelijkeMethodiek_[JouwNaam]_[Jaar]``
- **Lettertype**: Kies een leesbaar lettertype (bv. Arial 11pt of Calibri 12pt).
- **Marges**: Standaard (2,5 cm) voor ruimte voor opmerkingen.
:::

#### Tips voor succes

*   Wees nieuwsgierig
    : Stel vragen bij je eigen werk. Waarom koos ik deze bron? Is mijn argumentatie logisch?
*   Houd het overzichtelijk
    : Gebruik duidelijke koppen, datumstempels en een inhoudsopgave.
*   Durf fouten te maken
    : Reflectie over misstappen is net zo waardevol als succes.

::: {.callout-tip title="Portfolio tips" collapse="true"}
Praktische tips voor onderhoud

- **Consistente opmaak**: Gebruik **stijlen** (bv. *Kop 1* voor modulen, *Kop 2* voor opdrachten) voor een uniforme lay-out.
- **Versiebeheer**:
    -   **Google Docs**: Deel het document met docenten (instel: *"Kan opmerking maken"*) en gebruik de **versiegeschiedenis** (Bestand > Versiegeschiedenis).
    -   **Word**: Sla op in OneDrive/SharePoint met datum in bestandsnaam (bv. ``Portfolio_v2_2025-09-21``).
- **Back-up**: Maak maandelijks een PDF-export.
:::


## Module 0: Introductie

::: {.callout-note title="Doel"}
Reflecteren over de fasen van wetenschappelijk onderzoek.
:::


::: Opdracht
### Metakennis
Peilen naar metakennis over wetenschap.

1.  braindump

    Iedereen schrijft gedurende 3 min op een blad wat bij zich opkomt bij “wetenschappelijk onderzoek”.

1.  brainstorm in 3 groepen

    Bespreek samen het verloop van een wetenschappelijk onderzoek.

1.  samenleggen

    Klassikaal bespreken van de fasen van wetenschappelijk onderzoek. 
    Wat komt overeen met elkaar? Waar zitten de grote verschillen?

1.  De wetenschappelijke methode volgens [Monty Python and the Holy Grail (1975) "We Found a Witch"](https://youtu.be/zdVOZ8Gbf-c?si=MhBYeUVtSpf-iayz) en de logische drogredenen [@hoey2013].

    {{< video https://youtu.be/zdVOZ8Gbf-c?si=MhBYeUVtSpf-iayz >}}

---

Reflectievraag
: _Welke onderzoeksvaardigheid wil je dit jaar het meest verbeteren? Hoe ga je ervoor zorgen dat je portfolio niet alleen een verplichting wordt, maar een nuttig hulpmiddel?_
:::


## Module 1: Zoekstrategieën en databanken

::: {.callout-note title="Doel"}
* Leren hoe je betrouwbare informatie vindt en evalueert.
* Geavanceerde zoekoperatoren toepassen en Google Advanced Search gebruiken.
* Wetenschappelijke databanken verkennen en leren hoe deze gebruikt kunnen worden voor diepgaand onderzoek.
:::

::: {.callout-caution}
Maak in deze module enkel gebruik van zoekmachines op het internet.\
Het gebruik van __AI is NIET toegelaten__ bij alle opdrachten van deze module!
:::

::: Opdracht
### I'm Feeling Lucky

Opwarmer
: _Wat was de minimumtemperatuur afgelopen nacht in Hoogstraten?_


Google
: Beantwoord volgende vragen door te zoeken op het internet.

*   _Welke landen vormen samen met België een stormgebied?_
*   _Hoe heet ons stormgebied?_
*   _Hoeveel gebieden zijn er in Europa?_
*   _Wat wordt de naam van de 8e storm van het huidige stormseizoen in ons stormgebied?_
*   _Uit welk land komt deze naam?_
*   _Wat wordt de naam van de 15e storm van het huidige stormseizoen in het Nederlandse stormgebied?_
*   _Vanwaar komt deze naam?_


Breinbreker
: _Waarom zijn HLN en LLN nodig?_

---

Reflectievraag
:   Tijdens deze opdracht heb je informatie opgezocht over stormgebieden en weersverschijnselen. _Welke zoekstrategieën heb je toegepast om betrouwbare en actuele antwoorden te vinden?_ \
    Beschrijf één moment waarop je twijfelde over de geldigheid van een bron. _Hoe heb je die twijfel opgelost? Wat neem je mee voor toekomstige zoekopdrachten?_
:::


::: Opdracht
### Zoeksyntaxis en Google Advanced Search

Doel
: Effectief zoeken door het toepassen van geavanceerde zoekoperatoren en het gebruik van Google Advanced Search.

---

__Opdracht__

1.  Gebruik de correcte zoeksyntaxis om antwoorden te vinden op de volgende vragen:

    *   _Welke Belgische universiteiten publiceerden in 2024 of 2025 over de impact van hittegolven op stedelijke infrastructuur?_\
        Gebruik `site:.be` en `filetype:pdf`.

    *   _Vind een recent (2024-2025) rapport van de Europese Commissie over hernieuwbare energie in de Benelux._\
        Gebruik `intitle:` en `site:europa.eu`.

    *   _Zoek naar een presentatie (PowerPoint) over de economische gevolgen van overstromingen in Vlaanderen._\
        Gebruik `filetype:pptx` en `economische impact`.

2.  Gebruik Google Advanced Search om:

    *   Resultaten te filteren op:

        - taal (Nederlands/Engels),
        - regio (België/Nederland),
        - datum (2024-2025).

    *   Een zoekopdracht uit te voeren met minstens 3 filters (bv. exacte zin, bestandstype, site).

---

Reflectievraag
: _Welke zoeksyntaxis vond je het meest nuttig? Waarom? Welke uitdagingen ondervond je?_
:::


::: Opdracht
### Zoekmachines Vergelijken

Doel
: Effectief zoeken door het toepassen van geavanceerde zoekoperatoren en het gebruik van Google Advanced Search.

---

__Opdracht__

1.  Voer dezelfde zoekopdracht uit in 3 zoekmachines:

    _Welke innovatieve technologieën worden in 2025 gebruikt om overstromingen in Nederland en België te voorspellen?_

    Noteer voor elke zoekmachine:

    *   De top 3 resultaten (titel + URL).
    *   Of de resultaten relevant, actueel en betrouwbaar zijn (gebruik de CRAAP-test: Currency, Relevance, Authority, Accuracy, Purpose).
    * Of er commerciële bias is (bv. gesponsorde links).

2.  Gebruik een wetenschappelijke zoekmachine (Google Scholar of arXiv) om een wetenschappelijk artikel te vinden over "klimaatadaptatie in stedelijke gebieden" (2020-2025).

    Vergelijk dit artikel met de resultaten uit Google/DuckDuckGo: "Wat zijn de verschillen in diepgang en betrouwbaarheid?"

---

Reflectievraag
: _Welke zoekmachine gaf de beste resultaten voor deze opdracht? Waarom denk je dat dat zo is?_
:::


::: Opdracht
### Databanken en Onderzoeksgerelateerd Zoeken

Doel
: Wetenschappelijke databanken verkennen en leren hoe deze gebruikt kunnen worden voor diepgaand onderzoek.

---

Gebruik Google Scholar om:

Een geciteerd artikel (minstens 50 citaties) te vinden over "de impact van extreme weersomstandigheden op landbouw in West-Europa".
Sorteer de resultaten op "meest recent" en "meest relevant". Wat zijn de verschillen?



Gebruik arXiv of CORE om:

Een preprint te vinden over "machine learning-toepassingen voor weersvoorspellingen" (2023-2025).
Controleer of het artikel later is gepubliceerd in een tijdschrift (zoek de titel op Google Scholar).



Gebruik BASE of DOAJ om:

Een open-access artikel te vinden over "duurzame energieoplossingen in België" (2020-2025).
Beoordeel de betrouwbaarheid van de bron (wie is de auteur? Welk tijdschrift?).

---

Reflectievraag
: _Welke databank vond je het meest nuttig voor wetenschappelijk onderzoek? Waarom?_

:::


## Module 2: AI & zoekethiek

## Module 3: Informatiebeheer

## Module 4: Bronnenkritiek
